---
title: Üstün Başarı Bursu
description: Prof. Dr. Zekiye Çınar Üstün Başarı Bursu.
sidebar: false
---

# Prof. Dr. Zekiye Çınar Üstün Başarı Bursu

Ülkemizdeki nitelikli bilim insanlarının yetişmesine katkı sağlamak amacı ile Yıldız Teknik Üniversitesi Fen-Edebiyat Fakültesi Kimya Bölümü’nün kıymetli hocalarından Prof. Dr. Zekiye Çınar’ın anısına, çalışkan ve bilimsel hedefleri olan üniversitemiz öğrencilerine yönelik bir burs tertip edilmektedir.

2022-2023 Eğitim Öğretim yılında verilecek olan **Zekiye Çınar Üstün Başarı Bursu** ile ilgili bilgiler aşağıdadır:

- Burs verilecek lisans öğrencileri **Yıldız Teknik Üniversitesi Fen Edebiyat Fakültesi**’nin **Kimya**, **Matematik** ve **Fizik** bölümlerinden seçilecektir. Bu bölümlerin Türkçe ve İngilizce programlarına kayıtlı tüm öğrenciler Zekiye Çınar Üstün Başarı Bursu’na başvurabilir.
- Burs miktarı aylık 1000 TL’dir ve 2022-2023 Eğitim Öğretim yılını kapsayan 8 ay boyunca verilecektir.
- Burs verilecek öğrenci sayısı 12’dir.
- **Zekiye Çınar Üstün Başarı Bursu**’nu almaya hak kazanan öğrenciler; **Yıldız Teknik Üniversitesi Vakfı Burs Koordinatörlüğü**’ne ilgili tarihlerde başvuran adaylar arasından başarı sıralamasına göre seçilecektir.
- **Yıldız Teknik Üniversitesi’nin Kimya, Matematik ve Fizik Bölümlerine yeni kaydolmuş öğrencileri de Zekiye Çınar Üstün Başarı Bursu’na başvuru yapabilir.** Birinci sınıf öğrencilerin değerlendirmelerinde Yükseköğretim Kurumları Sınavı’nda (YKS) almış oldukları puan başarı kriteri olarak dikkate alınacaktır.
- Burs verilecek öğrencilerin seçiminde tek kriter öğrencinin başarısıdır, ayrıca
  mülakat yapılmayacaktır.
- Başvuruların değerlendirilmesinde akademik adayın özgeçmişin yanında ikinci, üçüncü ve dördüncü sınıf öğrencileri için genel not ortalamasını (GNO) gösteren transkript; birinci sınıf öğrencileri için ise Yükseköğretim Kurumları Sınavı sonuç belgesi gerekmektedir.
- Aynı eğitim - öğretim yılı içerisinde başka bir kurum ve kuruluştan burs veya kredi alan öğrenciler de Zekiye Çınar Üstün Başarı Bursu’na başvurabilirler.
- **Zekiye Çınar Üstün Başarı Bursu**’na başvurular **Yıldız Teknik Üniversitesi Vakfı Burs Koordinatörlüğü** aracılığıyla yapılacaktır.

Daha fazla bilgi için [Yıldız Teknik Üniversitesi Burs Koordinatörlüğü safasını](https://bursburosu.yildiz.edu.tr/duyurular.php?id=258) ziyaret ediniz.

Burs Başvurusu yapmak isteyen öğrenciler [https://bursbasvuru.yildiz.edu.tr/](https://bursbasvuru.yildiz.edu.tr/) adresinden başvuru yapabilirler.
